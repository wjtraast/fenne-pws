Ontwerpen – onderzoeksverslag 
HAVO = ★
VWO = ★+★★
De onderdelen komen overeen met de kaartensets die in de domeinen liggen. 
Titelpagina 
★
Vermeld op de titelpagina: 
naam / namen van de onderzoeker(s); 
de datum / periode waarin het onderzoek is uitgevoerd; 
de naam van je begeleider(s); 
een passende afbeelding die nieuwsgierig maakt. 
★★
De titel van je verslag hoeft niet per se de letterlijke hoofdvraag te zijn. Kies bijvoorbeeld een aantrekkelijke titel die ook de lading dekt. Voeg eventueel een ondertitel toe.
Inhoudsopgave 
★ In de inhoudsopgave zet je de titels van hoofdstukken, paragrafen, bronnenlijst en bijlagen. Voeg ook paginanummers toe.
★★ De titelpagina en de inhoudsopgave hebben geen paginanummer. In de inhoudsopgave start je met het voorwoord of de inleiding.
Voorwoord
★ Het voorwoord is een persoonlijk stukje tekst dat je schrijft in de ik- (of wij-)vorm. Schrijf je  voorwoord pas achteraf zodat je terugblikt op alles wat je hebt gedaan. 
★★ In het voorwoord schrijf je bijvoorbeeld: 
een dankwoord voor mensen die aan het onderzoek hebben meegewerkt; 
wat jouw motivatie was om het onderzoek te doen; 
ervaringen die je hebt opgedaan tijdens het doen van dit onderzoek; 
informatie over de auteur(s).
Inleiding 
★ In de inleiding leg je uit waarom je dit onderwerp gekozen hebt. Dit is de aanleiding voor je onderzoek.  Je introduceert je onderzoeksvraag en eventuele deelvragen.  De inleiding is formeler (minder persoonlijk) geschreven dan het voorwoord.
★★  In de inleiding wek je de interesse van de lezer en vertel je hoe je onderzoek is opgebouwd of uitgevoerd. Je geeft alvast een vooruitblik.
Theoretisch kader 
★ Selecteer de bronnen die je gaat gebruiken. Beschrijf kort de belangrijkste begrippen, definities en theorieën die voor jou van belang zijn. Wellicht kun je al één of meerdere deelvragen beantwoorden.
★★ Vermeld de bron op de juiste manier. Zet de auteur en het jaar van publicatie tussen haakjes. Plaats letterlijke citaten tussen ‘aanhalingstekens’.
Materiaal en methode 
Programma van Eisen (PvE)
Werkwijze (beschrijving bouw prototype en manier van testen)
Ontwerp prototype (schetsen)
Testen/meten, hoe en wanneer?
Resultaat 
Tijdens je onderzoek heb je resultaten of waarnemingen genoteerd. Vermeld alle resultaten, ook die onverwacht of negatief zijn. Verwerk deze gegevens in teksten, grafieken, tabellen of (ontwerp)- tekeningen zo nauwkeurig mogelijk. Trek nog geen conclusies! 
★ Orden, classificeer en vergelijk de gegevens. Beschrijf wat je opvalt of wat onverwacht is. 
★★ Kijk of je patronen kunt herkennen. Wees zo objectief en neutraal mogelijk.
Discussie
In de discussie ga je in op de betekenis, het belang en de relevantie van je resultaten. Beschrijf of je mogelijk (meet-) fouten hebt gemaakt en welke invloed die hebben gehad. 
★  Geef antwoord op de volgende vragen en licht toe: 
Gelden jouw resultaten alleen voor jouw onderzoek, of ook daarbuiten? 
Is je onderzoek betrouwbaar uitgevoerd? 
★★ Beschrijf of het onderzoek valide is en welke factoren daarop van invloed zijn.
Conclusie 
★  Geef antwoord op je vraag. Je baseert je antwoord op de resultaten (en de discussie daarover).  Als je een hypothese hebt opgesteld, bepaal dan of deze juist of onjuist is. Indien je hypothese onjuist is, probeer hier een verklaring voor te geven. 
★★ Geef een samenvatting van de informatie uit resultaten (en discussie), maar beschrijf geen nieuwe informatie. Doe alleen uitspraken over dat wat je daadwerkelijk onderzocht hebt.  Kijk vooruit naar vervolgonderzoek of wat jouw onderzoek kan betekenen voor anderen. 
Reflectie 
★  Kijk terug naar het product ( je onderzoek of het ontwerp). Waar ben je wel of niet tevreden over en waarom? Kijk terug naar het proces (uitvoering, samenwerking, planning). Waar ben je wel of niet tevreden over en waarom? 
★★  Wat zou je in de toekomst hetzelfde of anders willen doen en waarom?
Bronvermelding 
Voor havo en vwo hetzelfde. 
Zorg voor een correcte en consequente bronvermelding zodat duidelijk is waar je informatie vandaag komt. Rangschik alle gebruikte bronnen in alfabetische volgorde en benoem alleen bronnen die je ook daadwerkelijk gebruikt hebt. Bijvoorbeeld: Geurts, R. (2024). Onderzoek in het onderwijs, Tilburg. 
Voeg een bronvermelding toe in de tekst. Bijvoorbeeld: (Madern, 2024).
Bijlagen 
Indien je achtergrondmateriaal wilt toevoegen, doe je dat in een bijlage.  Denk hierbij aan: 
verklarende woordenlijst; 
uitgeschreven interview; 
grafieken en tabellen. 
Een bijlage kan ook los van het verslag ingeleverd worden.  Zorg dat je de bijlagen nummert en voeg verwijzingen in je verslag toe.
Logboek 
In een logboek of (lab)journaal houd je bij wie, wat, wanneer heeft gedaan.
Soms is het bijhouden van een planning (zie werkplan) hiervoor al voldoende.
Een logboek ziet er bijvoorbeeld zo uit: